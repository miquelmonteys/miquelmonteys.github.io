# miquelmonteys.github.io


Perfil d'usuari objectiu:


Els currículums són destinats a un públic molt concret, els sectors de les empreses que es dediquen al contracte de personal i avaluació de les seves capacitats. Depenent de l’empresa és possible que la persona que acaba revisant el currículum sigui d’un perfil més conservador o potser més creatiu. El meu objectiu són empreses que tinguin un perfil més juvenil i creatiu que et donin més llibertat a l’hora de treballar. Per tant, he optat per fer un currículum més actual que no sigui el típic currículum lineal amb fons blanc i text negre. He decidit donar-li un toc més elegant amb els colors foscos i més agradable a la vista per trencar amb l’esquema convencional.

Arquitectura de la informació:

Com ja he comentat, he decidit no seguir una estructura lineal i, per tant, he intentat donar-li una estructura en forma de mosaic agrupant la informació en blocs separats entre si que segueixen un flux de lectura dreta-esquerra o esquerra-dreta en funció d’on estigui col·locat el bloc. La informació que he decidit mostrar és bastant clàssica en comparació a la resta de coses, però crec que ser clar i concís amb el que vols que la gent sàpiga de tu a l’hora de contractar-te és clau. He decidit mostrar un quadre d’informació per la informació de contacte, un altre per fer un petit resum personal de la meva persona, un per al meu resum acadèmic i un altre per la meva experiència laboral i finalment un header principal amb el meu nom, la meva imatge i la meva professió actual. També he pensat en incluir un petit missatge de copy right al peu de la pàgina.

Disseny visual.

Per adoptar un disseny més innovador i creatiu comparat amb el típic disseny clàssic he agrupat la informació en blocs separats. En principi els blocs anaven a tenir un color gris que combinés amb la resta de colors foscos, però vaig pensar en donar-li una mica de color que contrastés amb el fons. Els quadres tenen un degradat que consta de dos colors que transiciona al color més clar cap a la dreta si el quadre es troba a l’esquerra del document per fer que el flux de lectura sigui d’esquerra a dreta i al contrari quan el quadre es troba a la dreta. El color del text l’he deixat en blanc per que contrastés bé amb el document i els títols en un color groguenc per cridar l’atenció. Quan passem el ratolí per sobre d’un bloc, s'il·lumina parcialment per donar-li més èmfasi al bloc actual per centrar-te en aquella informació en concret.

Link figma: 

https://www.figma.com/file/VsZsXzGKdEjtsOBdBWGdTh/curriculum?type=design&node-id=0%3A1&mode=design&t=Iel2WcClQhXER4hB-1
